<!DOCTYPE html>
<html>
<head>

<title>sotter disari</title>

</head>

<body>

 <h1>   টি-টোয়েন্টিতে বাংলাদেশের যে সমস্যা দেখেন মোসাদ্দেক</h1>
    
<p>ম্যাচের গতিপথ বদলে গেছে নাসুম আহমেদের করা ১৫তম ওভারেই। ম্যাচ শেষে ৩৪ রানের ওই ওভারের কথা আলাদা করেই বলেছেন দুই অধিনায়ক। তবে টি-টোয়েন্টিতে বাংলাদেশের এমন পারফরম্যান্সের পেছনে এ ম্যাচে অধিনায়কত্ব করা মোসাদ্দেক হোসেন খুঁজে পাচ্ছেন আরেকটি কারণও। বলছেন,<br> মাঝের ওভারগুলোতে ম্যাচের নিয়ন্ত্রণ হারিয়ে ফেলছে বাংলাদেশ। সেটি বোলিংয়ে যেমন, তেমনি ব্যাটিংয়েও।  

    সিরিজের তিন ম্যাচেই বাংলাদেশ আগে বোলিং করেছে। প্রথম ম্যাচে পাওয়ারপ্লেতে ২ উইকেট নেওয়ার পর শন উইলিয়ামস ও সিকান্দার রাজার সঙ্গে ওয়েসলি মাধেভেরের দুটি জুটিতে পিছিয়ে পড়ে বাংলাদেশ। সেদিন মাঝের ওভারগুলোতে উইকেট ধরে রেখে রানের গতি বাড়িয়েছিল জিম্বাবুয়ে। আজ অবশ্য ১৩তম ওভারের মধ্যেই জিম্বাবুয়ে হারিয়েছিল ৬ উইকেট। তবে রায়ান বার্ল ও লুক জঙ্গুয়ের জুটি ভাঙতে পারেনি বাংলাদেশ। এরপরই এসেছে নাসুমের ওই ওভার। </p>

<h2> 
    ‘নাসুমের ওই ওভারেই বদলে গেছে ম্যাচ’ </h2>
<p> উত্তরটা যেন প্রস্তুতই ছিল মোসাদ্দেক হোসেনের। সেটি অবশ্য থাকারই কথা। এ ম্যাচে মোটা দাগে গতিপথটা তো বদলে গেছে ওই এক ওভারেই। ম্যাচশেষে বাংলাদেশ অধিনায়ক সরাসরিই বললেন, তাঁদের বোলিংয়ের ১৫তম ওভারেই বদলে গেছে ম্যাচের গতিপথ। 

    ১৪তম ওভারে ৭৬ রানে ৬ উইকেট হারানোর পর নাসুম আহমেদের কাছ থেকে রায়ান বার্ল তুলেছিলেন ৩৪ রান। কোনো বাংলাদেশি বোলারের এক ওভারে সবচেয়ে বেশি রান খরচ করার রেকর্ড যেটি, সব দল মিলিয়ে যেটি তৃতীয় সর্বোচ্চ। বার্লের সঙ্গে লুক জঙ্গুয়ের ঝোড়ো জুটিতে শুধু লড়াই করার মতো সংগ্রহ পাওয়া নয়, জিম্বাবুয়েকে হয়তো বোলিংয়েও উজ্জীবিত করেছে সেটি।  </p>
<h3>বার্ল–ঝড়ে জিম্বাবুয়ের বিপক্ষে প্রথম টি–টোয়েন্টি সিরিজ হারের কলঙ্ক </h3>
<p>ঢাকায় বসেই হারারে স্পোর্টস ক্লাব মাঠের দৃশ্যটা কল্পনা করা যাচ্ছিল। অবশ্য কল্পনা করারও দরকার পড়ছিল না। টেলিভিশনের পর্দাই যথেষ্ট। বাংলাদেশের ব্যাটসম্যানরা ক্যাচ তুলছেন। জিম্বাবুয়ের ফিল্ডারদের সেই ক্যাচ নেওয়ার দৃশ্যের প্রেক্ষাপটে দর্শকদের উল্লাস। এর আগে রায়ান বার্লের ব্যাটে যখন ছক্কার প্রদর্শনী, তখনও দু–একবার বল গিয়ে পড়ল উৎসবমুখর দর্শকদ মধ্যে।

    বাংলাদেশ তো বটেই, যে কোনো টেস্ট খেলুড়ে দেশের বিপক্ষেই এই প্রথম টি–টোয়েন্টি সিরিজ জিতল জিম্বাবুয়ে। ঘরে–বাইরে মিলিয়ে বাংলাদেশের বিপক্ষে যে কোনো সংস্করণের ক্রিকেটে ২০১৩ সালের পর এই প্রথম সিরিজ জয়। এক সময় যে বাংলাদেশকে তারা বলে–কয়ে হারাত, অনেক বছর ধরেই সেই বাংলাদেশ জিম্বাবুয়ের ওপর ছড়ি ঘুরিয়ে যাচ্ছে। অবশেষে বাংলাদেশকে তারা ফিরিয়ে দিতে পেরেছে পুরোনো স্বাদ।  </p>
<h4> প্রথমবার জিম্বাবুয়ের কাছে টি-টোয়েন্টি সিরিজ হারল বাংলাদেশ </h4>
<p><b><em>অভিষেক হচ্ছে পারভে</em></b>
   <strong> মোহাম্মদ জুবাইর, হারারে থেকে</strong>
    
    মাঠে আসার পর থেকেই পারভেজ হোসেনের ব্যস্ততা ছিল চোখে পড়ার মতো। হারারে স্পোর্টস ক্লাব মাঠের এদিক ওদিক ছোটাছুটি করছিলেন দলের অন্যান্যদের চেয়ে একটু বেশিই। আজ জিম্বাবুয়ের বিপক্ষে তিন ম্যাচ টি-টোয়েন্টি সিরিজের শেষটিতে তাঁর অভিষেকের খবরটা কাল রাতেই তাঁকে জানিয়ে দেওয়া হয়েছে। সে জন্যই হয়তো পারভেজের সকালটা ছিল রোমাঞ্চকর।<hr> যা ফুটে উঠছিল তাঁর শরীরী ভাষায়। কিছুক্ষণ ওয়ার্ম-আপের পর পারভেজকে টি-টোয়েন্টি ক্যাপ পরিয়ে দেন অভিজ্ঞ মাহমুদউল্লাহ। স্মরণীয় মুহূর্তটায় পারভেজের চোখমুখে ছিল ঝলমল আভা। সেই মুহূর্তে সতীর্থদের করতালিতে যেন কিছুটা লজ্জাও পেলেন এই বাঁহাতি তরুণ ব্যাটসম্যান। দেশের হয়ে প্রথম ম্যাচের রোমাঞ্চ হয়তো এমনই!
    
    টি-টোয়েন্টিতে বাংলাদেশের ক্যাপ পাওয়া ৭৬তম ক্রিকেটার হচ্ছেন পারভেজ। সর্বশেষ এ সংস্করণে অভিষেক হয়েছিল মুনিম শাহরিয়ার। মুনিমের জায়গাতেই খেলতে পারেন পারভেজ। </p>
   <q><strong> আমি যখন কোনো ক্রিকেট ম্যাচ খেলতে নামি, তখন আমার কাছে কোনো ম্যাচই কম বা বেশি গুরুত্বপূর্ণ নয়।</strong></q>
  <!-- শচীন টেণ্ডুলকার।-->


</body>
</html>